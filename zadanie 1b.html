<!DOCTYPE html>
<head>
    <meta charset="utf-8">
    <title>Menu</title>
<style>
.menu1 {position: fixed; top: 0px; margin-bottom: 100px;}
.menu1 a {font-size: 20px}
.menu1 a {text-decoration:none;}
.menu1 a {font-family: arial;display:block;background:#eee;
	       padding:4px 20px;margin:2px;}
.menu1 li li a {color:black}
.menu1  li:hover> a {background:#aaa;}
.menu1 > li {display:table-cell; padding:0; border:1px solid grey}
.menu1 >li >a {background:#678; color:white;margin:2px;}
.menu1 >li:hover >a {background:#456;}
.menu1 ul {list-style-type:none} 
.menu1 ul {padding:0} 
.menu1 li ul {position:absolute;border:1px solid grey;background:#eee}
.menu1 li ul {display:none}
.menu1 li:hover ul {display:block}
.menu1 >li {display:table-cell;padding:0;border:none}
 h2, h3 {padding-top: 50px;}
</style>
</head>
<html>
<body>
<div>
<ul class="menu1">
    <li><a href=#mickiewicz>Mickiewicz</a>
      <ul>
        <li><a href=#dziady>Dziady</a></li>
        <li><a href=#konrad>Konrad Wallenrod</a></li>
        <li><a href=#tadeusz>Pan Tadeusz</a></li>
       </ul>
    </li>
    <li><a href=#slowacki>Słowacki</a>
      <ul>
        <li><a href=#kordian>Kordian</a></li>
        <li><a href=#balladyna>Balladyna</a></li>
        <li><a href=#hymn>Hymn</a></li>
      </ul>
    </li>
    <li><a href=#goethe>Goethe</a>
      <ul>
        <li><a href=#faust>Faust</a></li>
        <li><a href=#werter>Cierpienia Młodego Wertera</a></li>
        <li><a href=#biografiaG>Biografia</a></li>
      </ul>
    </li>
    <li><a href=#szekspir>Szekspir</a>
      <ul>
        <li><a href=#hamlet>Hamlet</a></li>
        <li><a href=#romeo>Romeo i Julia</a></li>
        <li><a href=#biografiaS>Biografia</a></li>
      </ul>
    </li>
</ul>
<h2 id="mickiewicz" style="margin-top: 100px;">Adam Mickiewicz</h2>
<h3 id="dziady">Dziady</h1>
<p>W Dreźnie (1832) powstały "Dziady cz. III". Wraz z wcześniejszą cz. II i IV tworzą całość charakterystyczną dla dramatu romantycznego: fragmentaryczną, luźno skomponowaną, niejednolitą stylistycznie. Cz. II i IV nawiązują do pogańskiego obrzędu wywoływania duchów zmarłych. Przedstawiają ludową wiarę w jedność świata widzialnego i niewidzialnego i możliwość wzajemnej ingerencji oraz aprobatę dla prostego, intuicyjnego kodeksu moralnego. Cz. IV kreuje także jedną z wersji bohatera romantycznego - nieszczęśliwego kochanka (Gustaw). Cz. III osadzona jest we współczesnych Mickiewiczowi realiach, nawiązuje do uwięzienia i procesu młodzieży filomackiej. Dzieje się w celach więziennych i w salonach carskich urzędników. Cz. IV i III łączy osoba bohatera: nieszczęśliwy kochanek Gustaw przeistacza się w Konrada - patriotę i buntownika. Kulminacyjnymi fragmentami tej części są tzw. Wielka Improwizacja (monolog Konrada skierowany przeciwko Bogu, który dopuszcza do zbrodni na narodzie) oraz Widzenie ks. Piotra (w pokorze i miłości bożej doznaje on wizji przyszłej odrodzonej Polski). Ostatnią częścią "Dziadów" drezdeńskich jest epicki "Ustęp" skierowany przeciw carskiemu despotyzmowi, a zakończony wierszem "Do przyjaciół Moskali".</p>
<h3 id="konrad">Konrad Wallenrod</h2>
<p>Ogłoszony w 1828 "Konrad Wallenrod. Powieść historyczna z dziejów litewskich i pruskich" jest wzorem romantycznego poematu historycznego: akcja osadzona w XIV w., staranny koloryt lokalny, bohater uwikłany w sprzeczne systemy wartości. Opowieść o Wielkim Mistrzu Krzyżackim, który odkrywa swoje litewskie korzenie i kierowany patriotycznymi uczuciami doprowadza do klęski Zakonu, sprzeniewierzając się tym samym honorowi i kodeksowi rycerskiemu, odczytywana była jako metafora konfliktu moralnego przeżywanego wówczas przez uczestników spisków patriotycznych. Fragmenty poematu: "Powieść Wajdeloty" i "Alpuhara" zyskały autonomię i funkcjonują w żywej tradycji poetyckiej (wciąż ulubione utwory w konkursach recytatorskich).</p>
<h3 id="tadeusz">Pan Tadeusz</h3>
<p>W Paryżu Mickiewicz napisał i opublikował (1834) bodaj najważniejsze swoje dzieło: "Pan Tadeusz czyli ostatni zajazd na Litwie. Historia szlachecka z roku 1811 we dwunastu księgach wierszem". Wykorzystując m.in. tradycje powieści historycznej, powieści poetyckiej, eposu, poematu opisowego, stworzył "poemat narodowy" jedyny w swoim rodzaju, nie mający odpowiednika w literaturze. Posługując się różnorodnymi konwencjami, używając liryzmu, patosu, ironii, realizmu, odtworzył świat szlachty litewskiej w przededniu nadejścia armii napoleońskiej. Barwny korowód sarmatów, skłóconych często i intrygujących jednoczy się w poemacie w poczuciu więzi patriotycznej w nadziei na rychłe odzyskanie wolności. Jednym z głównych bohaterów poematu jest otoczony tajemnicą ksiądz Robak, emisariusz napoleoński, w przeszłości - jak się okazuje - szlachecki zawadiaka odkupujący grzechy młodości służbą ojczyźnie. Zakończenie poematu przepojone jest radością i nadzieją, której - jak autor już wiedział - historia nie potwierdziła. Dzieło miało służyć "pokrzepieniu serc" w oczekiwaniu na lepszą przyszłość.</p>
<h2 id="slowacki">Juliusz Słowacki</h2>
<h3 id="kordian">Kordian</h3>
<p>Dramat rozpoczyna się sceną Przygotowania. W noc sylwestrową 1799 r. diabły i czarownice spotykają się w Karpatach w grocie czarnoksiężnika Twardowskiego, by podjąć decyzje w sprawach świata. Tworzą również przywódców powstania narodowego Polaków.
  Miejscem akcji w akcie I jest dworek szlachecki na prowincji. Tytułowa postać dramatu to bohater romantyczny. W pierwszym akcie przeżywa typowy dla tej epoki ból świata, ból istnienia, które tu zostały określone jako „jaskółczy niepokój”. Jest nieszczęśliwie zakochany w starszej od siebie Laurze, która lekceważy jego uczucie. Pod wpływem braku poczucia sensu istnienia i zawodu miłosnego Kordian, wzorem Wertera, próbuje popełnić samobójstwo. Zostaje tylko ranny.
  Kolejnym etapem jego biografii są, również charakterystyczne w romantyzmie, podróże. Bohater odwiedza Londyn, Rzym. Kordian - Wędrowiec przekonuje się, że wszystko można kupić, nawet miłość. Papież nie tylko nie wspiera Polaków, ale grozi potępieniem za zbrojne zrywy przeciwko zaborcom, bo jest uległy wobec silniejszych od siebie. W końcu, na górze Mont Blanc Kordian podejmuje się spełnić rolę patrioty i walczyć o niepodległość. Formułuje tu także hasło dotyczące roli Polski w dziejach Europy: „Polska Winkelriedem narodów!”. Jej zadaniem jest bohaterstwo w walce o wolność ludów nawet za cenę istnienia.
  Po improwizacji na szczycie Mont Blanc bohater trafia do Warszawy, gdzie na króla Polski koronuje się car Mikołaj I. Zostaje spiskowcem i w podziemiach kościoła św. Jana, widząc słabość i niezdecydowanie spiskowców, podejmuje się dokonać zamachu na cara. Przeszkadzają mu w tym własne lęki. Zostaje aresztowany i trafia do szpitala dla obłąkanych. Tu odwiedza go Doktor - Szatan, który pokazuje mu bezsens cierpienia dla ludzi.
  Ostatnia scena, w której Kordian bierze udział, to scena na Placu Zamkowym. Ma się tu odbyć egzekucja Kordiana skazanego na śmierć za próbę zamachu na cara. W ostatniej chwili posłaniec przynosi ułaskawienie, ale nie wiadomo, czy uda mu się przerwać egzekucję. Tak kończy się pierwsza część trylogii.</p>
<h3 id="balladyna">Balladyna</h3>
<p>W skromnej chatce mieszka uboga wdowa wraz ze swymi dwiema pięknymi córkami: Aliną i Balladyną. Pierwsza z nich jest łagodna i kochająca, druga to egoistka, pragnąca bogactwa i władzy. Okazja do ich zdobycia nadarza się dla Balladyny wraz z nadejściem wiosny, kiedy budzi się wróżka Goplana, pani pobliskiego jeziora Gopło. Jest ona zakochana w Grabcu, a ten z kolei spotyka się z Balladyną. Aby temu zapobiec Goplana wysyła do chaty wdowy księcia Kirkora. Ten zamierza ożenić się z jedną z dziewczyn. Wdowa proponuje malinowy konkurs - która przyniesie pierwsza dzban malin, ta zostanie żoną Kirkora. Balladyna, wiedząc, że nie zwycięży, zabija swoją siostrę. Odbywa się huczne wesele i Balladyna zostaje żoną Kirkora i panią na jego zamku. Zabiera ze sobą matkę, ale szybko zaczyna ją ukrywać przed ludźmi, bo wstydzi się swojego chłopskiego pochodzenia. Podaje się za osobę z królewskiego rodu. Kiedy Kirkor wyrusza na wojnę, Balladyna przemyśliwa, jak pozbyć się męża i zasiąść na tronie. Wybiera jednego z rycerzy, von Kostryna, którego w sobie rozkochuje, a potem namawia, by pomógł jej zgładzić Kirkora. Potem, posługując się trucizną, pozbywa się także von Kostryna.
  W końcu Balladyna zasiada na tronie. Jako prawowita królowa zaczyna odbywać sądy nad swoimi poddanymi i wydaje za każdym razem wyrok śmierci:
  na mordercę von Kostryna (czyli na siebie),
  na mordercę pięknej Aliny (czyli na siebie)
  na wyrodną córkę, która źle obchodziła się z matką (czyli na siebie).
  Po wydaniu ostatniego wyroku z nieba pada piorun i razi Balladynę, która ginie.
  Balladyna to dramat o funkcjonowaniu na świecie dobra i zła. Bohaterki zostały opisane na zasadzie kontrastu: Alina to uosobienie dobra, Balladyna - zła. W świecie utworu zło zwycięża nad dobrem. Alina ginie, żoną Kirkora, księżną zostaje okrutna Balladyna. Ginie także jej mąż, szlachetny Kirkor, który chce zwrócić Pustelnikowi (a w rzeczywistości prawowitemu królowi Popielowi) koronę - symbol władzy. Dopiero w ostatniej scenie dobro odzyskuje władzę.</p>
<h3 id="hymn">Hymn</h3>
<p>Utwór, pt: "Hymn" Juliusza Słowackiego odzwierciedla osobiste przeżycia autora. Jest to skarga skierowana do Pana Boga. Bohater wiersza (z którym należy utożsamić autora) skarży się, że został wypędzony ze swojej ojczyzny, jego życie pozbawione jest sensu i jest pełne cierpienia i tęsknoty. Ale wcale nie prosi Boga o zmianę swej trudnej sytuacji, on mu się tylko zwierza, modli się do niego. Autor przyglądając się pięknu świata staje się smutny i przygnębiony. Mówi, że sam również stworzył piękne dzieła, ale one nie radują jego serca. Jego przekleństwem bowiem jest fakt, ze nie może wrócić do swojej ojczyzny. Zwierza się, że czuje się wygnańcem, człowiekiem bezdomnym, nie mającym swojego miejsca w świecie. Przeraża go, że nawet kiedy umrze nie dane mu będzie spoczywać w ojczyźnie. Boi się, że już nigdy jego dusza nie dozna szczęścia i spokoju, że będzie wiecznie błądzić po świecie. Podmiot liryczny jest tak zdesperowany, iż już teraz za życia uważa się za człowieka umarłego.
  Na budowę wiersza składa się osiem zwrotek, każda po sześć wersetów, kończących się słowami - "Smutno mi Boże". Utwór zawiera dużo środków stylistycznych (np. epitety, porównania), a także rymów.
  Podmiot liryczny to człowiek błądzący po świecie, który nigdzie nie może czuć się jak w domu. Najprawdopodobniej został wydalony ze swojej ojczyzny z powodu kolaborowania przeciw najeźdźcom. Nie jest do końca wyjaśnione, czy został skazany przez władze do opuszczenia domu, czy też sam uciekł nie chcąc brać odpowiedzialności za wcześniejsze postępowanie. Wiadomo natomiast, że podmiot liryczny już mało pamięta swój kraj, ale wciąż za nim tęskni.
  Adresatem wiersza, jak już wspominaliśmy, jest Bóg. Ale nie jest on przedstawiony jako istota wszechwładna, potężna i kochająca wszystkich ludzi, ale jako ktoś komu można powierzyć swoje zmartwienia.
  Pierwszy wers jest opisem sytuacji, w której to bohater obserwuje zachodzące słońce. Uważa, że jest to jeden z najpiękniejszych obrazów jaki mógł stworzyć Bóg. Ale widok ten, choć jest niesamowity i niepowtarzalny, nie może go do końca ucieszyć. Tęsknota za ojczyzną jest jedynym uczuciem jakie mu towarzyszy. Przybiera ono także różne metaforyczne postacie, np: jest płaczem dziecka, które patrzy na opuszczającą go matkę, stadem odlatujących bocianów (przypuszczać można, że ptaki te odlatują właśnie do Polski).
  W kolejnych wersach autor rozpacza, że kiedy umrze może nawet nie zostać pochowany, a jeśli nawet to będzie leżeć w zupełnie dla niego obcym miejscu. Wyznaje, że zazdrości innym, którzy mogą żyć we własnej ojczyźnie, że mogą tam spokojnie umrzeć, ponieważ ich dusza zostanie wśród bliskich, ukochanych ludzi.
  Dwie ostatnie strofy mówią o tym, iż położenie poety jest tragiczne, że nie może pomóc nawet modlitwa, że nic już nie może pomóc.
  Utwór wydaje się być niezwykle ważnym dokumentem, odzwierciedlającym tamtejszą sytuację polityczną kraju. Ważny staje się także obraz miłości człowieka, który utracił swój dom i najbliższych, który został pozbawiony wszystkiego co najważniejsze, aby móc żyć spokojnie i szczęśliwie.</p>
<h2 id="goethe">Goethe</h3>
<h3 id="faust">Faust</h3>
<p>Faust to wielki uczony, mędrzec, człowiek stary, ale wciąż mający poczucie niespełnienia. Marzył, że odkryje mechanizmy rządzące światem, sens istnienia, a tymczasem, choć posiadał ogrom wiedzy, nie dociekł istoty rzeczy. Oddaje się więc magii, jednak wywołany przez niego Duch Ziemi przerasta go i uświadamia znikomość człowieka. To sprawia, że Faust decyduje się popełnić samobójstwo. W ostatniej chwili słyszy głos dzwonów rezurekcyjnych, zwiastujących zmartwychwstanie Chrystusa i zmienia zdanie.
  W tej sytuacji diabeł zakłada się z Bogiem, że uda mu się opętać duszę uczonego. Przybywa do niego i proponuje podpisanie cyrografu. Początkowo Faust nie jest tym zainteresowany, udaje mu się jednak uwięzić diabła. W końcu zgadza się na to, ale warunkiem zapętania duszy diabłu jest przeżycie przez Fausta chwili, o której on powie CHWILO TRWAJ, JESTEŚ PIĘKNA!. Faust chce zakosztować życia. 
  Pierwszym krokiem jest odmłodzenie Fausta. Ucziny wypija specjalny eliksir przygotowany przez czarownicę służącą szatanowi. Szatan informuje go, dlaczego sam nie może przygotować trunku, choć sam nauczył go przyrządzać. Tylko czarownica ma tyle cierpliwości, by z niezliczonych składników sporządzić eliksir. Jest to barwna cecha, kotła z wywarem pilnują zwierzęta mówiące ludzkim głosem. Miejsce wywiera niemal upiorne wrażenie. tytułowa bohaterka sceny- czarownica, wiedźma- wlatuje kominem i najpierw traktuje przybyszów wrogo. Przywołana do porządku przez Mefistofelesa odmładza Fausta i pokazuje mu lustro w którym bohater widzi śliczną dziewczynkę. Zakocuje się w niej i żąda, by Mefistofeles go do niej zaprowadził. 
  W tej sytuacji diabeł knuje dalsze podstępy. Odwiedza sąsiadkę Małgorzaty, Martę. Informuje ją o tym, że jej przebywający w dalekich krajach mąż zmarł. Marta jest zachwycona przybyszem, liczy nawet, że koże zdoła wyjść za niego za mąż. Dlatego jest chętna do uławienia w swoim domu schadzki małgorzaty z przyjacielem nowo poznanego mężczyzny.  Mefistofeles przedstawia Fausta jako zakochanego w Małgorzacie. Później zaprasza Martę i Małgorzatę na wieczorną przechadzkę po ogrodzie. 
  Dochodzi do spotkania Fausta z Małgorzatą. On wchodzi w rolę uwodziciela. małgorzata ujmuje go swoją niewinnością i szczerością. Wspomina swoją młodszą siostrzyczkę, która zmarła. Małgorzata zastępowała jej matkę. W opowiadaniu ujawnia się silny instynkt macierzyński Małgorzaty. Małgorzata zakochuje się w Fauście i jest gotowa na całkowite oddanie. Faust składa fałszywą przysięgę miłości.
  Przed domem Małgorzaty pojawia się jej brat, Walenty. Już wie, że Małgorzata jest kochanką Fausta, i boleje nad tym. Stacza nierówny pojedynek z Faustem i zostaje śmiertelnie ranny. Konając, przeklina Małgorzatę. Dziewczyna wkrótce zachodzi w ciążę.
  Faust porzuca jednak dziewczynę w pogoni za nowymi wrażeniami. Podczas, gdy on bierze udział w sabacie czarownic, Małgorzata oczekuje  w więzieniu na egzekucję- jest skazana na śmierć za zabicie własnego dziecka, a później za otrucie matki. Obu tych zbrodni dokonała pod wpływem Fausta- podała matce zbyt dużą dawke środka nasennego, bo chciała się spotkać z ukochanym, zabiła niemowlę w rozpaczy, porzucona przez Fausta. W ostatniej chwili bohater rozkazuje Mefistofelesowi, by zaprowadził go do Małgorzaty. Kaja się przed nią i jest świadkiem, jak dusza Małgorzaty uzyskuje przebaczenie win.</p>
<h3 id="werter">Cierpienia Młodego Wertera</h3>
<p>Werter rozpoczyna swą korespondencję datowanym na 4 maja 1771 roku listem adresowanym do przyjaciela. Pisze w nim między innymi: „Jakże rad jestem, że wyjechałem! Najdroższy przyjacielu, czymże jest serce ludzkie!” - wspominając w ten sposób swój tajemniczy romans, kiedy kochając jedną z sióstr, rozbudził namiętność w drugiej.
  To uwikłanie się bohatera w niezbyt uczciwy i co najmniej dziwny romans sprawiło, że Werter postanawia wyjechać na wieś, aby na łonie przyrody wyleczyć swą chorą i zbolałą duszę. Wynika to z przekonania, jakie żywi, że jedynym ratunkiem w tej sytuacji może być dla niego samotność i kontemplacja natury w jej czystej, nie skażonej cywilizacją, formie. Na wsi Werter odnajduje świat nieznany dotychczas, nowy i świeży. Niczym bohaterowie sentymentalnych sielanek i antycznych idylli Werter zaczyna żyć beztroskim życiem wsi, zachwycając się prostymi wiejskimi ludźmi - szczerymi i uczciwymi. Czuje się związany z gminem, ponieważ „jakkolwiek jest ograniczony, posiada jednak zawsze w sercu słodkie uczucie wolności i tego, że może porzucić to więzienie, gdy zechce”. Szczególnie upodobał sobie dzieci, będące dlań symbolem naiwności i niewinności, wreszcie niedostępnego już dla dorosłych beztroskiego szczęścia. Podobnie jak dzieje się to w podaniach i balladach ludowych, Wertera fascynują tajemnicze ogrody i studnia, nad którą unoszą się jakoby różne dobroczynne duchy i duszki, a z której wodę czerpią dziewczęta "załatwiając ową czynność prostą i konieczną, jakiej niegdyś oddawały się nawet córki królewskie". Jednocześnie czyta dzieła Homera i znajduje wśród otaczających go ludzi szereg cech charakterystycznych dla bohaterów Iliady, a szczególnie Odysei (w korespondencji kilkakrotnie pojawia się imię Ulissesa, czyli Odyseusza). Jednocześnie bohaterowi udaje się zawrzeć pierwsze lokalne znajomości („Poczyniłem różne znajomości, towarzystwa nie znalazłem jeszcze żadnego. Nie wiem, co mam w sobie pociągającego dla tych ludzi, tylu mnie z nich lubi”). Poznaje między innymi młodego studenta („wyszedł właśnie z akademii”) oraz książęcego komisarza, wdowca, mającego dziewięcioro dzieci. Obie te znajomości traktuje jednak tylko przelotnie, nie przywiązując do nich głębszej wagi - nie szuka bowiem prawdziwych przyjaciół. Dobrze mu z samotnością, z własnymi myślami i duszą.</p>
<h3 id="biografiaG">Biografia</h3>
<p>Johann Wolfgang Goethe urodził się we Frankfurcie nad Menem w 1749 roku, zmarł w Weimarze w roku 1832. Uznawany jest za najwybitniejszego poetę, pisarza i dramaturga okresu "Sturm und Drang" ("burzy i naporu") oraz klasyki weimarskiej, a także za prekursora twórczości romantycznej.
  Goethe studiował na uniwersytetach w Lipsku i Strasburgu, a następnie pracował jako adwokat w swoim rodzinnym mieście. Z kariery w tej dziedzinie zrezygnował dość szybko i całkowicie oddał się twórczości literackiej.
  W 1775 roku poeta został zaproszony do Weimaru przez księcia Karola Augusta, z miastem tym związał swoje dalsze losy. Był tajnym radcą, przewodził Izbie Finansów od 1782 roku, angażował się w życie kulturalne. Dzięki jego obecności Weimar stał się znaczącym centrum literackim. Goethe podróżował chętnie do Włoch, interesował się myślą i sztuką antyku. W latach 1786 - 1788 powstawały "Elegie rzymskie" zainspirowane włoską podróżą.
  Poeta wywarł ogromny wpływ na polskich twórców. Podziwiano jego artystyczne dokonania oraz niezwykłą osobowość. W 1790 roku Goethe odwiedzał Polskę, interesował się Dolnym Śląskiem, Krakowem, zwiedził kopalnię soli w Wieliczce, kopalnię w tarnogórskich lasach, Częstochowę, Lubliniec.
  W 1829 roku w Weimarze odwiedził go kilkakrotnie Adam Mickiewicz, który był tłumaczem jego wierszy. Goethe był zafascynowany talentem Marii Szymanowskiej, wybitnej pianistki
  Autor "Cierpień młodego Wertera" wywarł ogromny wpływ na literaturę swojego narodu oraz całej Europy. Jego dorobek twórczy jest niezwykle bogaty. Warto wymienić tu kilka pozycji, które weszły do kanonu literatury światowej: "Götz von Berlichingen" (dramat odwołujący się do problematyki narodowej; powstał w latach 1771 - 1773), "Cierpienia młodego Wertera" (utwór powstały pod wpływem osobistych przeżyć; wydanie polskie to 1822 rok, a więc czas przełomu romantycznego w Polsce), "Faust" (tragedia; część I - 1808 rok, część II - 1832 rok), "Z mojego życia. Zmyślenie i prawda" (autobiografia; lata 1809 - 1831).</p>
<h2 id="szekspir">Szekspir</h2>
<h3 id="hamlet">Hamlet</h3>
<p>Na zamku Elsynor w Danii ma swoją królewską siedzibę Klaudiusz, władca państwa. Jego żoną jest Gertruda. Klaudiusz ma także przybranego syna, Hamleta, którego ojciec (pierwszy mąż Gertrudy) zginął w niewyjaśnionych okolicznościach. Na zamku zaczynają się dziać dziwne rzeczy - nocami przybywa tajemniczy duch, który chce się koniecznie spotkać z księciem Hamletem. Okazuje się, że to duch jego ojca, który domaga się, by syn pomścił jego śmierć na Klaudiuszu, który go otruł i bezprawnie przejął tron. Odtąd Hamlet nie zazna spokoju. Nie chce zabijać, ale czuje konieczność naprawienia wyrządzonego zła. Zaczyna udawać obłąkanego. Porzuca ukochaną Ofelię, niemal wyrzeka się matki, morduje dworzanina Poloniusza, w końcu staje do pojedynku z bratem Ofelii, Laertesem. W tragedii giną: Ofelia, Poloniusz, Klaudiusz, Gertruda, Laertes, Hamlet. Ostatnie słowa młody książę kieruje do przyjaciela Horacja, by przekazał potomnym prawdę o nim.</p>
<h3 id="romeo">Romeo i Julia</h3>
<p>Na placu miejskim w Weronie dochodzi do walki sług z dwóch wrogich sobie domów: Kapuletów i Montekich. Benwolio, siostrzeniec pana Monteki i przyjaciel Romea, powstrzymuje walczących. Na szczęście interweniuje książę Eskalus, który pod groźbą kary śmierci rozkazuje zaprzestania ciągłego zakłócania spokoju w mieście. Kapulet planuje wydać swą córkę Julię za Parysa, krewnego księcia Eskalusa. Tego wieczoru wydaje bal, na którym Julia i Parys mają się poznać. O balu dowiadują się przypadkiem Romeo i Benwolio. Ma tam być obecna Rozalina, dlatego Romeo decyduje się pójść do domu Kapuleta. Na balu Romeo poznaje Julię, w której się zakochuje.
  Nocą Romeo zakrada się do ogrodu Kapuletów. Julia rozpacza, że waśń pomiędzy ich rodzicami jest przeszkodą dla ich miłości. Oboje są gotowi wyrzec się nazwiska, własnego rodu, byle tylko być ze sobą. Wyznają sobie miłość i postanawiają wziąć potajemnie ślub. W tym celu Romeo udaje się do ojca Laurentego, który wyraża zgodę, licząc, że związek tych dwojga pogodzi zwaśnione rody.
  Niestety w kolejnej awanturze mszcząc śmierć Merkucja, Romeo zabija Tybalta i zostaje wygnany z Werony. Aby być blisko ukochanej, udaje się do ojca Laurentego. Zakonnik postanawia mu pomóc, radzi wyjechać do Mantui i przeczekać złe chwile. Romeo tak czyni, w nocy jeszcze spotyka się z Julią. Zakonnik pomaga dziewczynie, daje jej płyn, który po wypiciu wywołuje letarg podobny do śmierci, a następnie układa plan: Julia zostanie pochowana, wtedy też przybędzie powiadomiony o wszystkim Romeo i zabierze ją z Werony. W przeddzień ślubu Julia wypija napój. Rankiem rodzina Kapuletów odkrywa, że dziewczyna umarła. Julia zostaje pochowana w rodzinnym grobowcu. Nic nie wiedzący o tym Romeo, do którego nie dotarł posłaniec, zabija się widząc ją martwą. Po obudzeniu się z letargu Julia przebija się sztyletem.
  Rody godzą się nad grobem swoich dzieci.</p>
<h3 id="biografiaS">Biografia</h3>
<p>William Szekspir przyszedł na świat w roku 1564, w Stratford. Jego ojciec wywodził się z chłopstwa, później zajął się handlem i z czasem zyskał znaczący majątek, dostąpił nawet zaszczytu zasiadania w radzie miejskiej. Z kolei matka wywodziła się z bogatej, szlacheckiej rodziny Ardenów. Całą rodzina liczyła ośmioro dzieci. Szekspir dość szybko, bo już w wieku osiemnastu lat, zdecydował się na ślub z Anną Hathaway. Urodziło im się troje dzieci, z czego jedno zaraz po ślubie, a warto zaznaczyć ze żona była od dramatopisarza starsza o osiem lat. Kolejne dziesięciolecie w życiu pisarza jest słabo zbadane i niejasne. Prawdopodobnie podróżował po kraju, przyjmował posady nauczycieli na arystokratycznych dworach. Na pewno tez w tych latach zawiązał stosunki z ówczesnymi grupami teatralnymi. W roku 1588 opuścił rodzinę i udał się na przeszło dwadzieścia lat do Londynu. Cały czas dbał o ich zbyt, opiekował się nimi, odwiedzał. Podjął się wtedy pracy w londyńskich teatrach, wiele pracował tez jako handlowiec, zdobywając tym samym pokaźny majątek, oraz nawet prowadząc sieć lombardów. Pod koniec szesnastego wieku zaczęły tez powstawać jego pierwsze samodzielne dramaty sceniczne. Warto z nich wspomnieć "Komedię omyłek", "Dwóch panów z Werony", "Tytusa Andronikusa". Działo się to przy współpracy z londyńskim teatrem "The Theatre". Można powiedzieć, że jednym ze szczytów jego wspaniałej kariery był występ, w roku 1594, przed królowa Elżbietą I. Wystawił wtedy wspomnianą "Komedię omyłek". W roku 1596 wraz ze swoim zespołem wzniósł teatr "The Globe". To w nim prezentował swoje kolejne sztuki, będące jego najlepszymi: "Romea i Julie"< "Juliusza Cezara", "Wieczór trzech króli", "Hamleta". W roku 1603, zasiadł na nim Jakub I, znany miłośnik teatru. Szekspir zyskał wtedy z zespołem znamienity tytuł Sług Jego Królewskiej Mości. W tym okresie powstały takie tragedie jak "Otello", "Król Lear", Makbet". Szekspir już za życia osiągnął znaczny sukces. Zdobył sławę i popularność. Duży majątek, który z czasem pozwolił mu kupić wielki majątek ziemski w rodzinnym mieście i posiadłości w Londynie. W roku 1609 ukazał się zbiór jego sonetów miłosnych. Był to cykl wierszy w których poeta zwracał się do dwóch swoich miłości życia, pod pozorami postaci Czarnej Damy, symbolu życia i śmierci, i młodego chłopca.</p>
</div>
</body>
</html>
